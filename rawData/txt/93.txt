Жоғарыда жасалған екшеулер бойынша біз жеті сөзді
қысқалық себебінен және өзге сөздерде әр көлемде айтылған
пікірлерді қысқа түйіп, қайталайтын болғандықтан, бір
бөліп шығардық. Онан соң Абайдың түгел өз сөзі болмаған-
дықтан, аударма ретінде жиырма жетінші сөзді —
Сократ сөзін бөлдік. Түр өзгешелігі бойынша отыз жетінші
сөз — афоризмдер жайын жеке қарадық. Және отыз
сегізінші сөз — "Ғақлиат-тасдиқатты" бұрынғы барлық
қолжазбаларда бөлініп жүрген ретімен жалпы қара
сөздерден бөлекше атадық. Тағы да тақырыбы
ғылымдық мәселе болғандықтан, қырық алтыншы
сөз — тарихтық очеркті де бөліп атадық. Осымен
жиыны он бір сөз, қара сөздер көпшілігінің қалпы-
нан бізге басқарақ саналды. Содан ары қалатын
Абайдың анық "қара сөз" атты мұрасын алғаны-
мызда, олар отыз бес сөзден құралған болады.
Енді ең алдымен, осы қара сөздің қалың тобын
тақырып мазмұндарына қарай арнаулы жіктерге
бөле отырып, тексеріп танып көрейік.
Жалпы алғанда, Абайдың осы барлық қара сөз
дейтін мұралары көркем прозаның өзіне бөлек,
бір алуаны боп қалыптанады. Бұлар сюжетті
шығармалар емес. Бұрынғы жазушылар қолдан-
ған естегі, мемуар де емес. Стиль, мазмұн жағынан
алғанда, осы шығармалар Абайдың өзі тапқан, бір
алуан көркем сөздің түрі. Кейде адамгершілік,
мораль мәселелеріне арналған өсиет, толғау тәрізді.
Бұл шығармаларда Абай өзінің оқушыларымен
әңгімелесіп, жүзбе-жүз кездесудегі мәслихат, кеңес
құрып отырған, ойшыл ұстаз тәрізденеді. Кейбір сырт
сипаттарына қарағанда, Лев Толстойдың "Круг чтения"
деп аталатын еңбегіне ұқсас. Толстой өзінен басқа