Big Data алгоритмдері бүкіл билік шағын
элитаның уысына түсетін, ал халықтың
көпшілігі қанаудан емес, одан анағұрлым үрейлі
нәрсе – қажетсіздіктен жапа шегетін цифрлық
диктатура қалыптастыруы ықтимал. 
Ақпараттық және биологиялық технологиялардың
бірігуін мұның алдындағы Homo Deus кітабымда
да жан-жақты талқылағанмын. Дегенмен ол
еңбек ұзақ мерзімнің – ғасырлардың, тіпті
мыңжылдықтардың биігінен көз жүгіртсе,
бұл кітап иек астындағы әлеуметтік, экономика
лық және саяси дағдарыстарға назар аударады.
Мұндағы мақсатым – ақыр соңында тіршіліктің
жойылатынына емес, бақуатты мемлекет
ұғымына, Еуропалық одақ сияқты жекелеген 
институттарға қауіп төнетініне назар аудару. 
Кітапта жаңа технологиялардың барлық
әсерін қамтуға тырыспаймын. Технология 
керемет мүмкіндіктер ұсынғанымен, оның
қауіп-қатеріне көңіл бөлгім келді. Технологиялық
революцияның тетігін ұстаған корпорациялар мен
бизнесмендер өз өнімдерін мақтауға бейім, 
сондықтан оларға қателікке итермелейтін
жолдарды көрсетіп, дабыл қағу – әлеуметтанушылардың,
философтардың және мен сияқты тарихшылардың 
міндеті.