Сол әрекетімізбен оның ой-өрісіне, өзін-өзі
ұстауына әсер еткіміз келді. Оны позитив ойлау
машығы арқылы психологиялық тұрғыдан
құлшындыруға тырыстық:
– Бәрекелді, балам! Сенің қолыңнан келеді! Істей
алатыныңды білеміз! Таяқшаңды сәл жоғары
ұста. Допқа қарап тұр. Доп жақындамайынша,
таяғыңды сілтеме!
Баламыз сәл дұрыс істей қалса, оны бар ынтамызбен
қолдап-қолпаштай жөнелетінбіз:
Міне, жігітсің, осы бетіңнен қайтпа!
Егер біреу оған күлсе, біз күлегешке дүрсе қоя
беретінбіз:
Баланың мазасын алмаңдар, бөгет жасамаңдар. Ол
енді үйреніп жатыр ғой!
Ондай кезде баламыз жыларман болып:
– Қолымнан түк келмейді, бейсболды жек көремін, –
деп ызалана айғайлаушы еді.
Біз қанша тырыссақ та, бұл ісімізден түк шықпады.
Бұның бәрі баланың көңіліне қаяу салатынын
көріп жүрдік. Біз оны қолдауға, көмектесуге
тырыстық. Өзіне сенімі күшейсе екен дедік. Алайда
бірнеше сәтсіздіктен кейін, мәселеге басқа
қырынан қарап көрейік деп шештік.
Ол кезде мен бүкіл ел көлемінде әртүрлі
клиенттермен басшылық қасиеттерді
дамытуға арналған ауқымды жұмыс атқарып
жүрген едім. Екі ай сайын IВМ қызметкерлерінің
әкімшілік даму бағдарламасының қатысушыларына
арнап, «Коммуникация және қабылдап үйрену»
тақырыбында презентация дайындаймын. 
Зерттеу жүргізу, презентацияға даярлық
барысында қабылдап, үйрену қалай қалыптасады
мән бере бастадым. Көзқарасымыз қимыл-
қарекетімізге қалай әсер ететінін білдім. Бұл
жаңалық мені ықтималдық теориясы мен
өздігінен орындалатын болжамдарды