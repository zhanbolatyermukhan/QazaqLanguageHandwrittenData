Мәдениет үйінде өткен бұл кешке аудан
басшылары да шақырылды. Дәнеш баяндама
жасады. Осы баяндама ақыры оның мектептен
қол үзуіне себепші болды. Арада бірер ай
өтер-өтпесте, оны аудандық партия комитеті
қызметке шақырды. Дәнештің өзіне салса,
баратын ойы жоқ еді. Бірақ аудандағы ең
беделді орын шындаса қалаған адамын алмай
тынбайды ғой. Ол енді аупарткомның үгіт
насихат бөліміне нұсқаушы болып орналасты.
Дәнеште дағды, тұрақтылық дейтін сезімдер
басым еді. Ол жаңа жағдайда қашанда
шабан бейімделетін.Көп жылдан бері шашын бір ғана
шеберге алдырады. Ресторанға, театрға, кірсе де,
езінің белгілі орындары бар...Аупарткомға
келерін келсе де: «Осы менің кеңседе істеуге
қырым жоқ шығар», — деп қатты жүрексінген.
Сөйтсе, мұнда да өзі сияқты адамдар
отырады екен. Бірер айдан соң, ол тағы да
іскер, тиянақты қызметкер болып танылды.
Қазақша, орысша екі тілге бірдей жүйрік