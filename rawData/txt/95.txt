көкейіне қонымды ету жағын алдымен ойлайды.Айтпақ
сөздері мен ойларын мысалдармен келтіреді. Кейде
өзінің көз алдында отырғандай, тыңдаушысына
сұрақтар береді. Өзі онымен жауаптасып, әңгімелескен
кісі тәрізденіп отырады. Мысалдарды қазақтың
Абай заманындағы күнделік болмысынан алады. Сол
мысалдар кейде күлкіге сайып, мысқыл, ажуа хал-
дерді әдейі айқындай түседі. Әңгімесі тыңдаушысына
пайдалы өсиет болумен бірге, көңілді айтылып,
қызықты боп жетсін деген мақсатты ойлайды.
Өзінің адамгершілік, әлеуметшілдік, ағартушылық
ойларын айтуда, Абай педагогикалық жақсы әдісті
қолданады. Оңайдан қиынға қарай, жақыннан жыраққа
қарай, қызықты, күлкілі жайдан үлкен толғаулы
қорытындыға қарай біртіндеп жетектейді. Сатылап
отырып үгіт-өсиет асырады.
Сонда тыңдаушысы туралы Абайдың күдігі көп.
Кейбір терең өсиет, озғын ойлары бұның тыңдаушылары-
ның санасына жетпеуге мүмкін. Сол себепті өлең
сөздерінде ұзақтан, тереңдеп айтылған кейбір
ағартушылық, адамгершілік үлкен ойлары мен
қоғамдық тартыстың қайшылықтарын ашатын
анық шыншыл және күшті азаматтық сындарын
мынау қара сөздерінде оңайлатып, азайтып, қыс-
қартып айтатыны да болады. Бұл ретте кейде
ақынның өлеңінде кездесетін қайшылықтар және
тарихтық тар көлемді түсініктер көбірек көрінетін
кездері де болады.