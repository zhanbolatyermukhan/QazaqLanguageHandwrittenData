Шырылдаған телефон тұтқасын көтеріп едім,
арғы жағында Айсамал ағыл-тегіл жылап
тұр. «Не боп қалды?» деген сұрағыма жауап
бере алар емес. Өксігін тия алмай тұр.
«Құрман аға, тез келіңізші. Мекен-жайды
Тау бөктері тұтасқан жабайы алма болған.
Соғыс жылдары біз, жас балалар, қалың
бөргезге қол-аяғымызды қызыл ала жоса ғып
жырғызып, ұзақты күнге алмадан алма таңдап,
сол бөктерде тентіреп жүруші едік. Қышқылтым
ақ алма тістегеніңде мұз шайнағандай
қаршылдайтын. Сәлден кейін тісті қамап
қалатын да зар қақтырып бастырмай
тастайтын. Сонда да жейтінбіз Тапшылықта
қабысқан қарынды алмамен болса да
істелеп жұбату керек. Ішіміз көгеріп,
ауырсына ыңқылдап жататын кезіміз де
көп еді. Қоңыр самал соғатын, итмұрын,
қарақат, бөргездердің неше алуан иісі
аңқитын. Бірақ ақ алманың - жабайы
алманың қымыз иісі бәрінен де ерекше
еді. Қай жағыңа қарасаң да бұтақтары
сынып кетердей боп иіліп, көзді арбаған
ақ алма сықасып тұратын. Тістеріміз
жарқырап, қашыр-қашыр шайнайтынбыз.