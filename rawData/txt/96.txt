Оқушы мен көпшілік тыңдаушыларының өз тұсында-
ғы сенім-нанымдарын еске алғандықтан, ақын дін
тақырыбын көбірек сөз қылады. Әрине, оның өз нанымы
өзгер-мейді. Сондықтан өлеңіндегі сияқты, дінді адам-
гершілік моральдың, тәрбиенің қараңғылыққа қарсы,
шартты түрдегі өткелі есебінде бағалайды.
Осындай негізгі түсінік (убеждение) Абайдың қара сөзінде де
көрінеді. Бірақ осымен қатар мұсылман дініне илан-
ған тыңдаушыларына құдайдың, пайғамбардың, иман,
парыздардың жайларын көбірек айтады. Мынау
оқушылармен әңгімелескенде өз ойына соларды көбірек
серік етеді. Және өлеңнен қара сөздерді төменірек
түсіретін тағы бір өзгешелік бар. Онысы: дін
тұтынушылар мен би-болыс, атқамінерлер жөнін-
дегі аса аяусыз, сыншы, жазушы болтан қалпын
Абай қара сөздерде біраз жеңілейтіп, ашуын
азайтыңқырап алады.
Өлеңінде жаңағы топтар жөніндегі шығармалар
тіпті көп болса, қара сөздерінде аз көрінеді.
Бірнеше шығармаларда басып айтқан ащы, сыншы
пікірлер болғанмен, көпшілік қара сөздер орташа
шындықты орташа халде таратады. Бұнда жалпы
байқалатын күй, осы тыңдаушылармен Абай тату,
тыныш мәжіліс құрғандай болады. Ол тыңдаушылар-
ды, әрине, "Ғақлиат-тасдиқаттағы" оқушылар ғана
деп бағалау дұрыс болмайды. Өйткені "Ғақли-
атты" Абай өзінің қасында жақын жүрген шәкірт
достарына, үміт еткен жақсы жастарына аса бір
жылы жүректен ағалық өсиет етіп айтқан.