Философтар шыдамды ғой, бірақ инженерлер
сабырсыздау, ал инвесторлар – төзімі тез сарқылатын
жандар. Өмірді қайта қалыптау үшін не істеу
керегін білмесеңіз, нарықтағы күш жауап
табуыңызды сұрап, мың жыл күтіп отыра алмайды.
Нарықтың көзге көрінбес ықпалы өз жауабын
күштеп сіңіреді. Табыстар туралы тоқсандық есептерге
болашағыңызды байлап бергіңіз келмесе, өмір 
туралы нақты түсінік қалыптастыра біліңіз.
Біздің түр туралы қойылымның шымылдығы 
жабылып, мүлде жаңа драма басталар алдында
Sapiens-тің бір өкілі ретінде оның екінші бір өкілімен
әңгімелесе отырып, жеке пікірімді ең соңғы тарауда
айтамын. 
Осы интеллектуалдық саяхатты бастар алдында
 бір маңызды жайтқа назар аударғым келеді. 
Кітаптың көп тұсында либералды көзқарас пен 
демократияның мәселесі шаш етектен көп
жүйе деп санағандықтан емес, керісінше,
қазіргі әлемнің проблемаларын шешуде адамзат
ойлап тапқан ең сәтті әрі ең әмбебап саяси модель 
деп есептегендіктен осы қадамға бардым. Қоғам 
дамуының күллі кезеңдері барлығына оңтайлы
бола қоймаған шығар, бірақ басқа баламалармен
салыстырғанда, қоғамдар мен жағдайлардың
көпшілігінде либерализм өзінің пайдалы екенін
дәлелдеді. Сондықтан алдымызда тұрған 
жаңа сын-қатерлерді бажайлағанда либералдық
демократияның олқылықтарын ескеріп, оның 
қазіргі институттарын қалай бейімдеп, 
жақсарта алатынымызды саралауымыз керек.