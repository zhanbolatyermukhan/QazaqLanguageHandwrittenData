Қақпа алдында бұтаға шырмалып қалған
құсты көреді. Құс қанша бұлқынып
шырылдағанмен, босанып кете алмай жатыр
екен. Ганс құсты ұстап, әлгі сүтсірне салған
жан қалтасына сүңгітіп жіберді.
Жүріп келеді, жүріп келеді, ақыры бір биік
таудың етегіне келеді. Ұшар басына шығып
қараса — тау үстінде төңіректі шолып, бір дәу отыр.
— Аман ба, дос,— дейді тігінші.— Кел, маған ер,
жалғанды жалпағынан басып, бір қыдырып
қайтайық.
— Қайдағы доссың сен маған!—дейді дәу.— Сен
болсаң, шидиген, құртақандайсың, ал мен болсам,
алпамсадай алыппын, күштімін! Есен-сауыңда
табаныңды жалтырат.
— Ал сен мынаны көрдің бе?—дейді Ганс, дәуге
белбеуін көрсетін.
Ганстің белбеуінде "Ашулансам, ноянмын,
жетеуіңді жоямын" деп үлкен әріптермен
кестеленген екен.
Дәу жазуды оқыған соң: "Кім біледі, мүмкін,
бұл өзі шынында да күшті адам шығар