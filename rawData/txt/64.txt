Шынайы жағдай құрау-құрау жайттардан
тұрады, ал кітаптың мақсаты – бәрін қамтуға
тырыспай-ақ, жаһандық қиындықтардың түрлі
аспектілерін сипаттау. Бұл кітаптың Sapiens
пен Homo Deus-тан айырмашылығы – тарихи
баяндау емес, сабақтар тізбегі ретінде
жазылуында. Бұл сабақтар қарапайым жауаптар 
мен шектелмейді, терең ойлануға, заманымыздың
ең маңызды тақырыптары төңірегіндегі
кейбір пікірталастарға оқырманның қатысуына 
жол ашады. 
Кітап оқырманмен әңгіме-дүкен құру сипатын
да жазылған. Тараулардың көбі оқырмандардың,
 журналистер мен әріптестерімнің сұрақтарына
 берілген жауаптардан құралған. Кей бөліктерінің 
бұрынырақтағы нұсқалары түрлі формада 
жарияланғандықтан, оқырман пікірін жинақтап,
аргументтерімді салмақтай түсуіме мүмкіндік берді.
Кей бөлімдер технологияға тоқталса, енді бірі 
саясатқа, басқалары дін, мәдениетке мән береді.
Бір тарауда адамзаттың даналығын
аспандатсақ, келесісінде оның ақымақтығының
шешуші рөлін баяндаймыз. Бірақ жалпы сұрақ біреу:
«Әлемде қазір не болып жатыр және бұл оқиғалардың 
түп мәні не?».