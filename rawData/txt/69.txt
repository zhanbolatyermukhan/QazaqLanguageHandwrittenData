Алда тұрған сын-қатерлерді түгендеп
шыққан соң, оларға берілетін жауаптарды
кітаптың екінші бөлімінде кеңінен талдаймыз.
Facebook инженерлері адамзаттың бостандығы
мен теңдігін қорғай алатын жаһандық
қауымдастық құру үшін жасанды интеллектіні
пайдалана ала ма? Бәлкім, оған жауап беру
үшін жаһандану көшін кері бұрып, ұлттық
мемлекеттерді күшейтетін шығар? Одан да әрі
тереңдеп, ежелгі діни дәстүрлердің сарқылмас
қайнарынан даналық пен үмітті қалқып алу
керек пе?
Кітаптың үшінші бөлімінде технологиялық сын-
қатер тым үлкен екенін айтамыз, саяси 
алауыздық өршіп тұрғанда үрейді жеңсек, әрі
көзқарасымызды білдіруде байсалдырақ болсақ,
адамзаттың биік белесті бағындыратынына көз
жеткіземіз. Бұл бөлімде терроризм тажалынан,
жаһандық соғыс қаупінен және мұндай
кикілжіңдерге себеп болатын сыңаржақтылық
пен өшпенділіктен қалай құтылуға болатынын
айтамыз. 
Төртінші бөлімде жалған шындық кезеңінің
анықтамасына тоқталып, жаһандық дамуды
қаншалықты түсінетінімізге, қателікті әділдіктен
ажырата алатынымызға көз жүгіртеміз