салынған және сол еңбекгі өнеркәсіпте, күндегі
тірлікте көрші елдің бәрінен кейін қалып отырған
халқына үлгі берерлік, артық елдер болып баға-
ланады.
Тақырып жағынан алғанда, үшінші сөз де өзіне
бөлек бір алуан. Бұнда қазақ сахарасын билейтін
әкімдер, тергеуші билер, соттар туралы сөйлейді.
Сол күндегі ел тірлігінің қайшылық, ауыртпалықтарын
молайтып отырған патшалық аппараты туралы
да ой қозғайды. Болыс атаулының елге сор
болатын, тынымсыз сойқанды мінездерін әшкере-лейді.
"Уақытша себі бола ма" деп бірер ұсыныстар
айтады. Сол ретте ендігі болыс орысша оқуы
бар адамнан болса екен дейді. Және тергеу мен
үкім шығаратын қазақтың биі, сот орны
туралы пікір айтады. Ел ішіндегі дау оңай шешілу
үшін, әділетпен аяқталу үшін патшалық өкіметі
сайлаумен қойып жүрген билер болмаса екен
дейді. Оның орнына третей билікті ұсынады. Абайдың
осы пікірі Герценнің "Былое и думысында" жазылған
соттар турасындағы пікіріне өте дәл келеді. Герцен
Россиядағы параны құрту үшін халықтың көз алдында
әшкере тергеу болатын болсын және бұрынғы третей
соты қайтадан заңға кірсін деген.