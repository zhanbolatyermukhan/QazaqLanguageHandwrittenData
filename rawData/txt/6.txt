Қанша жанкешті, қанша өлермен болғанымен,
бұл жолы Дәнештің беті қайтып қалып
еді. "Үлкен адам" болу арманы көзден бір-бір
ұшып, "кішкене адам" болуға өзін көндіре
алмай, бір-екі ай Алматыда сенделіп жүрді
де қойды.
"Түйе бойына сеніп, жылдан құр қалыпты"
дегеннің не екенін Дәнеш сонда барып ұқты.
Ұқты да тас-талқан болып ашуланды,
Енді ол ерегескенде астананы Дәнеш
Досболовсыз қалдырмақ болды. "Ал, бәлем, көп
көргенің осы болса!"—деді де, күзге қарай
өз аулына тартып отырды.
Бұл келгенде мектептегі бос орындар
толып қалған екен. Дәнешті аудан
орталығындағы мектеп - интернатқа тәрбиеші
етіп орналастырды. Жарты жыл өткен соң,
декретке кеткен бір әйелдің орнына
әдебиеттен сабақ бере бастады. "Жыртық
үйдің құдайы бар» дегендей, әйтеуір, еңбек
еткен жерінде шырағы жанып қоя беретін
әдеті. Ол көп кешікпей жетекші
мұғалімдердің біріне айналды. Бес жыл
бойы университетте тірнектеп жинаған