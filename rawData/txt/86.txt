999-бап. Патенттiң қолданылу мерзiмi
 1. Патент сараптама ұйымына өтiнiм берілген күннен бастап
 қолданылады және Қазақстан Республикасының заңдарында белгiленген
 талаптар сақталған кезде:
1) өнертабысқа патент – жиырма жыл бойы күшiн сақтайды.
Қолданылуы үшін Қазақстан Республикасының рұқсаттар және
хабарламалар туралы заңнамасында белгіленген тәртіппен
рұқсаттар алу талап етілетін дәрілік затқа, пестицидке
жататын өнертабысқа қатысты айрықша құқықтың
және осы құқықты куәландыратын патенттің қолданылу мерзімі патент иеленушінің
өтінішхаты бойынша, бірақ бес жылдан аспайтындай етіп
ұзартылуы мүмкін.
Көрсетілген мерзім бес жыл шегеріле отырып, өнертабысқа
патент беруге өтінім берілген күннен бастап өнертабысты
қолдануға алғашқы рұқсат алынған күнге дейін өткен уақытқа
ұзартылады;
2) пайдалы модельге патент – бес жыл бойы күшiн сақтайды.
Патенттің қолданылу мерзімін сараптама ұйымы патент
иеленушiнiң өтiнiшхаты бойынша, бірақ үш жылдан аспай- 
тындай етіп ұзартуы мүмкiн;
3) өнеркәсiптiк үлгiге патент – он бес жыл бойы күшiн
сақтайды. Патенттің қолданылу мерзімін сараптама
ұйымы патент иеленушiнiң өтiнiшхаты бойынша,
бірақ бес жылдан аспайтындай етіп ұзартуы мүмкiн.