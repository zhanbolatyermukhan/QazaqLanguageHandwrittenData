заманда ақиқат бұрынғыдан да үрейлі.
Сондықтан бұл кітап жеке адамның да, 
қоғамның да іс-әрекетін бақылаудың
нәтижелерін ұсынады. 
Жаһандық жағдай іс-әрекетіміз бен
адамгершілігімізге сын болып тұр. Әрқайсысымыз
күллі әлемді шырмап алған өрмекші торына
маталғанбыз, бұл, бір жағынан, қимыл-қозғалыс-
ымызды шектесе, екінші жағынан, сәл ғана
тербелісіміздің өзі шалғай жерлерге дейін
теңселтіп өтеді. Күнделікті тіршілігіміздің
жер-жаһандағы адамдар мен жан-жануардың
өміріне ықпалы мол. Тунистік Мұхаммед
Буазизидің өзін-өзі өртеуінің «Араб көктеміне»
ұласқаны, жыныстық бопсалауға ұшыраған
әйелдердің бастан кешкен оқиғаларының 
#MeToo қозғалысын тудырғаны сияқты, кейбір
жеке іс-әрекетіміз күллі әлемді отқа орай 
салады. Жеке өміріміздің жаһандық деңгейдегі
Мәні не? Ол саяси және діни сыңаржақтылығымызды, 
нәсілдік және гендерлік үстемдігімізді,
институционалдық тұрғыдан қысым жасауға 
еріксіз қатысып отырғанымызды айпарадай
әлемге ашық айтудың маңызын көрсетеді.