Биотехнология мен ақпараттық технологиядағы
серпіліс ішкі әлемімізді басқаруға, тірі ағзаларды
жобалауға және жасап шығаруға мүмкіндік береді.
Миды құрастырып, өмірді ұзартып, қажетсіз ойлардан
арылуды үйренеміз. Бірақ оның салдары қандай
боларын ешкім білмейді. Адамдарға қаруды ақылмен
пайдаланғаннан гөрі, оны жасап шығару әлдеқайда
оңай болған. Бөгет тұрғызып, өзеннің арнасын
бұру жеңіл, бірақ бұл құрылыстың экология
жүйесіне залалы қандай болатынын болжау қиын.
Сол сияқты, санадағы ойдың ағынын тежеуден гөрі,
оның адам психикасына және жалпы қоғамдық 
жүйеге әсерін болжау күрделірек. Күшті болғанымыз
сондай – сыртқы дүниені басқарып, ғаламшарды
өзгерте аламыз, бірақ жаһандық экологияның
 ықпыл-жықпылын білмейміз, сондықтан экологиялық
 жүйені білмей, қаламай бүлдірдік, ал қазір экологиялық
 апат алдында тұрмыз. Алдағы биотехнология және
ақпараттық технология ғасыры ішкі әлемімізді
басқарып, өзімізді өзгертуге мүмкіндік береді,
алайда санамыздың қаншалықты күрделі екенін
 білмейміз, сондықтан бұл өзгеріс ойлау жүйесін күйретуі
мүмкін.