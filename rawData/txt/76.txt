Сальвадор да, Дания мен Айоваға ұқсас елге
айналмақ. 
1990–2000 жылдары бұл идея жаһандық мантраға
айналды. Бразилиядан Үндістанға дейінгі аралықтағы
мемлекеттердің бәрі тарихтың толассыз
көшінен қалып қоймау үшін либерализм ережелерін
қабылдады. Бұл көшке ермегендер көне дәуірден
қалып қойған динозаврлардай көрінді. 1997 жылы
АҚШ президенті Билл Клинтон саясатты
либералдандырудан бас тарту арқылы тарихтың
соқпағынан шығып қалды деп, Қытай басшылығын
ашық сынады2. 
    Алайда 2008 жылғы қаржы дағдарысынан
    кейін бүкіл әлем жұртшылығының либерализмнен
    көңілі қала бастады. Бекіністер мен кедергілер
   қайта сәнге айналды. Иммиграция мен сауда
 келісімдеріне наразылық өршіді. Демократиялық
 болып көрінетін үкіметтер сот жүйесінің
 тәуелсіздігіне қарсы шығып, сөз бостандығын
 шектеп, оппозиция атаулыны «сатқын» деп атай
 бастады. Венгрия, Түркия сияқты елдердің авторитарлық басшылары иллибералдық демократия мен нағыз диктатураның жаңа түрлерін араластырып, эксперимент жасауға көшті. Қазір Қытай Коммунистік партиясы туралы «тарихтың соқпағынан шығып қалды» деп кесіп-пішіп сөйлейтіндер қатары кемде-кем.