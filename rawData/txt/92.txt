алып отырып, ойда сақталғандарын осылайша
"отыз жетінші сөз" деп мөлшермен, шартты
бір шеңберге сыйғызған тәрізді. Афоризмдер Абайда жиырма
үштен әлдеқайда көп екенін Абай оқушыларының бәрі
де біледі.
Ақынның өз шығармалары ғана емес, Пушкиннен,
Лермонтовтан және әсіресе Крыловтан жасаған
аудармаларының тұсында әр алуан өсиет, сын, мысқыл,
ажуа, психологиялық, эстетикалық, педагогикалық
жайлардан түйіп айтқан нақыл, ақыл, терең ойлар
аса көп кездеседі. Сондайлық бір-екі өлең жолының бойынада
сыйған тұжырымды көркем сөз Абайда көбінше афоризм боп
қалыптанған.
Ал өз өлеңдеріне ауыссақ, онда осылайша жазылып
және жұртқа мол жайылып, нақыл-өсиет есебінде тарап
кеткен талай өлең жолдары бар. Соның көбі және де
Абайдың афоризмдерінің санын молайту керек. Ең ақыры,
осы тұста бөлек тексеріліп отырған қара сөздердің
өздерінің кейбіреулерінен де Абайдың шешен, шебер,
тапқыр етіп түйген сөйлемдері афоризм қатарында
оқушы жұртқа ертеден көп тарап кеткені бар.
Олар да "отыз жетінші сөзді" көп тың мысалдар-
мен, әлі талай тамаша бағалы афоризмдермен
молайта алады.
Осылайша, жалпы Абай қара сөздерінің ішінен
"отыз жетінші сөзді" де біраз ерекшелігін қарап,
бөліп шығардық.