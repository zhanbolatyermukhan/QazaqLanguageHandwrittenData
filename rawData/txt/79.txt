екені анық. 
Компьютерленген қаржы жүйесі күрделенгені сондай,
оның қалай жұмыс істейтінін бірде-бір адам
қалмайтын күйге түсуіміз әбден мүмкін. Бұл
саяси процестерге қалай әсер етеді? Алгоритмнің
бюджет не салық реформасын мақұлдауын 
жайбарақат күтіп отырған үкіметті 
елестетіп көріңіз. Блокчейн мен биткоин сияқты
криптовалютаның орталықсызданған желілері 
қаржы жүйесін өзгертетіні сондай, салық жүйесін 
түбірімен реформалауға тура келуі мүмкін. Мәселен,
транзакцияның көбі ұлттық яки басқа кез
келген валютаны жөнелтпестен, ақпарат жіберумен
 ғана шектелетіндіктен, салық салу мүмкін болмай
қалуы ықтимал. Ол – ол ма, үкіметтерге, айталық,
 ақпарат салығы сияқты салықтың жаңа түрін
ойлап табуға тура келеді. Ол салықты да біз 
доллармен емес, ақпаратпен төлейміз. Ақшасы таусылмай
тұрып, саяси жүйе бұл дағдарыстан шыға ала ма? 
Бірақ бұдан да маңызды жайттар бар. Ақпараттық 
технология мен биотехнологияның қос революциясы
экономика мен қоғамды ғана емес, тәніміз бен ақыл-
ойымызды да өзгертуі мүмкін. Бұған дейін біз, адамдар,
 айнала дүниені өзгертсек те, тәніміздегі өзгерістерге 
ықпал ете алмадық. Бөгет салып, өзендердің арнасын 
бұруды үйренсек те, тәннің қартаюын тоқтатуға
шамамыз келмеді. Суару жүйелерін жобаласақ та, 
миымыздың құрылысын түсінбедік. Маса құлақ 
түбінде ызыңдап, ұйқы бермей тұрып алса, оны өлтіре 
салуға асықтық, ал сансыз ой сананы торлап, ұйқыны
 қашырса, одан қалай арылуды білетіндер аз болды.