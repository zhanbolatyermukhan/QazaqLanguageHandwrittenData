Дональд Трамптың өрлеуі нені білдіреді?
Фейк жаңалықтар легіне не істей аламыз?
Либералдық демократия неге дағдарысқа
ұшырады? Құдай қайта оралды ма? Жаңа
жаһандық соғыс таяп қалды ма? Қай
өркениет әлемге үстемдік етпек: Батыс па,
Қытай ма, әлде ислам ба? Еуропа иммигрант
тарға есігін айқара ашуы керек пе? Теңсіздік
 пен климаттың өзгеруі мәселелерін
 ұлтшылдық шеше ала ма? Терроризм туралы
 не деуге болады? Кітап жаһандық перспектива
тұрғысынан жазылғанымен, жеке адамды да
ұмытпайды. Керісінше, заманымыздың ұлы
революциялары мен жеке адамдардың өмірі
арасындағы байланысқа көбірек ден қоюға
тырыстым. Мысалы, терроризм – жагандық
саяси мәселе, сонымен бірге ішкі психологиялық
механизм. Терроризм – санамыздың түкпіріндегі
үрей түймесін басу және миллиондаған
адамның жеке қиялын жаулап алу арқылы
кең таралды. Сол сияқты, либералдық демократия
дағдарысы парламенттер мен сайлау учаскелерін
де ғана емес, ми нейрондары мен олардың
байланыстарында қалыптасты. Жеке нәрсенің
саяси мәселе екені таптаурын сөз ғой, бірақ
ғалымдар, корпорациялар мен үкіметтер адам
миына хакерлік шабуыл жасауды үйреніп жатқан