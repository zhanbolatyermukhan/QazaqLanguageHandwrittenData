Екінші дүниежүзілік соғыс фашизм идеясын топалаң
асырды, сөйтіп, 1940 жылдардың соңынан 1980 жылдардың
басына дейін жер шары коммунизм мен либерализм
атты екі идеяның шайқас алаңына айналды.
Коммунизм идеясы құрдымға кеткен соң, либерализм
адамзат өткенінің басты гиді, ал болашағының
бірегей жолбасшысы болды немесе әлемдік элитаға солай 
көрінді. 
Либерализм идеясы еркіндіктің құны мен күш-қуатын
ұлықтайды. Оған сенсек, мыңдаған жыл бойы адам
баласы саяси құқық, экономикалық мүмкіндік және 
Жеке бас еркіндігінен ада, озбыр режимдердің
езгісінде қалған еді. Ол режимдер адамдардың, 
     идеялар мен тауарлардың қозғалысына қатаң
    шектеу қойды. Бірақ
     адамдар бостандық жолында күресе берді, сөйтіп, 
     біртіндеп еркіндік өз тұғырына көтерілді. Зұлым 
     Диктатуралардың орнын демократиялық
     режимдер басты. Еркін сауда-саттық экономикалық
     шектеулерді бұзып-жарды. Адамдар көрсоқыр
     діндарлар мен ескірген дәстүрлерге көзсіз бағынуын
     қойып, өз бетінше ойланып, жүрек қалауымен
    таңдау жасады. Бекініс пен ордың, тікенек темірлі қоршаудың орнын даңғыл жол, кең
     көпір және құж-құж қайнаған әуежайлар алмастырды.