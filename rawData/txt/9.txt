Бір неміс шаһарында Ганс дейтін киім
тігетін ісмер адам болыпты. Ол күні
бойы терезенің алдындағы үстелде іс тігіп
отырады екен. Күрте де, шалбар да, кеудеше
де тігетін болса керек.
Бір күні Ганс іс тігіп отырып, көшеден
айғайлаған дауыс естиді.
"Мұраппа, ә!—деп ойлайды тігінші.— Және
қара өріктің мұраппасы екен. Жақсы болды."
Осылай ойлайды да, Ганс терезеден айғай
салады:
— Тәтей, тәтей, бері кел! Мұраппаңнан бере кет!
Жарты қалбыр мұраппа сатып алады да, бір тілім
нан кесіп, оған мұраппа жағып қойып,
кеудешені әрі қарай тіге береді.
"Кеудешені тігіп тастап, мұраппа жейінші
бір,— деп ойлайды.
Тігінші Ганстің үйінде құжынаған шыбын
болатын-ды. Мың ба, әлде екі мың ба,
есебіне сан жетпейтін еді.