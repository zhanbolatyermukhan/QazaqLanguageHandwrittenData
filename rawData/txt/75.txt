Либерализм әлемде барлығы ойдағыдай емесін, аттап
өтуді қажет ететін кедергілердің қазір де көп
екенін мойындайды. Жер шарының кең шалқарында
әлі де тирандардың «ақ дегені – алғыс, қара дегені –
қарғыс», тіпті ең либералды елдердің өзінде
кедейлік пен зорлық-зомбылықтан, қысымнан жапа
шегіп жатқандар көп. Бұл мәселелерді шешу үшін
не істеу керегін білеміз: адамдарға бостандықты
көбірек беру қажет. Адам құқықтарын қорғап,
әркімнің дауыс беруіне мүмкіндік жасап, еркін
нарыққа жол ашып, адамдардың, идеялар мен
Тауарлардың идеялар мен тауарлардың жер-жаһанда мүмкіндігінше еркін
қозғалуына жағдай жасауымыз керек. Либерализмнің
дәруі саналатын бұл идеяға сәйкес (оны аздаған 
айырмашылықпен кіші Джордж Буш та, Барак
Обама да қабылдаған) саяси және экономикалық
жүйелерімізді жаһандандырып, либералдандыра
берсек, күллі ел мен жұрт бейбіт өмір кешіп, 
гүлдене түседі1. 
Дәуірлеудің осы бір тоқтаусыз салтанатына
қосылған елдер таяу арада мамыражай өмірге қол
созады. Ал бәрібір болмай қоймайтын 
оқиғаларға қарсы шыққан мемлекеттер ақылға
келіп, қоғамын, саясаты мен нарығын
либералдандырып, шекараларын айқара ашқанға 
дейін қиындықтың салдарынан зардап шекпек.
Бұл біршама уақытты алуы мүмкін, бірақ 
күндердің күнінде Солтүстік Корея мен Ирак та,